---
---
Redovisning kmom10
=========================

### Uppdrag 1. Analys av trender

Jag valde att arbeta i grupp för denna uppgift. I uppdraget valde vi att undersöka kommuner där urvalet baserades på våra hem kommuner samt den gemensamma kommunen. Därav valdes Luleå kommun, Helsingborg kommun och Karlskrona kommun.

Undersökningen hade som syfte att identifiera trender utifrån designen på de valda webbplatserna. De trender som identifierades är därav baserade på de tre undersökta sidorna. Sammanfattningsvis kunde ett par olika trender identifieras. Den mest framträdande trenden var relaterad till layouten. Samtliga av de undersöka sidorna var uppbyggda med hjälp av ett kolumnbaserat system. Allt innehåll på sidan var placerad i specifika boxar vilket bidrog till att skapa en organiserad sidan som är enkelt att navigera.

Ytterligare en trend som identifierades var avsaknaden av bilder. Generellt på de undersökta sidorna användes endast ett fåtal bilder. Webbplatserna valde istället att fokusera på text, vilket är förståeligt med tanke på att det undersökta webbplatserna är kommunala sidor som har syftet att kommunicera mycket information.

Det gick bra att skriva rapporten och det var intressant att försöka identifiera olika trender på webbplatserna. Däremot kändes det som att de identifierade trenderna inte var de mest moderna trenderna som man kan se många sidor. Men detta beror säkert på att sidan ska vara förtroendeingivande.


### Uppdrag 2. Valfri analys

Jag jobbade i grupp även för detta uppdraget. Vi valde att undersöka hur olika webbplatser valt att hantera responsivitet. Speciellt undersökte vi hur webbplatser valt att anpassa sin desig för mindre skärmar. Detta ämne valdes då vi tyckte att det passade bra in på kursen och eftersom att allt fler väljer att besöka webbplatser från mindre skärmar.

Sammanfattningsvis gjordes ett par observationer gällande anpassning av en webbplats för mindre skärmar. Alla de undersökta sidorna hade flertalet kolumner på desktopversionen, men på mobiler valde de att minska antalet till endast en kolumn. Vidare skiftade samtliga sidor från att ha en vanlig meny i navbaren till att använda en hamburgarmeny på mindre skärmar. Ytterligare en observation gällande mobilanpassningen är att alla sidorna valde att använda olika storlekar på bilder, beroende på vilken skärmstorlek som användaren använder.




### Uppdrag. 3 Webbplats

För detta uppdrag valde jag att arbeta med kund 3, Bew Gorp. Detta valet gjordes eftersom jag själv någon gång i framtiden skulle vilja bli egenföretagare inom just den branschen och därför kanske skulle kunna ha nytta av sidan i framtiden.

Inriktningen för webbplatsen blev främst att marknadsföra Bews tjänster. Tanken var att man skulle kunna läsa om vad Bew specialiserar sig på, vilka priser som gäller samt vad man kan förvänta sig av att anlita Bew.

För att skapa sidan valde jag att utgå från en kopia av min me-sida där jag rensade sedan ut alla less filer och css filer.

Då min ide för hur designen skulle se ut inte riktigt gick att förverkliga med endast de filer som kom med me-sidan så valde jag att skapa en hel del egna block som jag importerade in i olika regioner på sidan. Exempel på detta skulle kunna vara texten ovanför flash bilderna samt de flesta av sektionerna på startsidan.

För att lösa majoriteten av responsivitet problemen använde jag mig av vanliga media queries där jag minskade antalet kolumner på sidan allt eftersom bredden på sidan minskade.


### Uppdrag 4. Tema

När jag skapade temat försökte jag mitt bästa för att få det att se så professionellt ut som möjligt. Jag valde därför att titta runt på olika webbyråers hemsidor och försöka analysera deras sidor för att se om jag kunde hitta designelement och principer att implementera i mitt egna tema.

Det som jag tyckte var återkommande på i princip alla webbsidor jag analyserade var en typ av sektionsindelad design där man tydligt med hjälp av designelement definierade olika sektioner på sidan. Det kändes nästan som att de försökte klämma in flera små sidor i en sida. Detta är något som jag senare lärde mig kallas för landingpage, och eftersom i princip alla stora webbyråer använde det så ville jag också prova på det.

För att åstadkomma detta arbetade jag mycket med space, linjer, kontrast och olika former. För färgschemat ville jag att det skulle vara stilrent och valde därför ett akromatiskt färgschema med olika nyanser av vitt, svart och grått, här la jag även till en grön accentfärg. För typsnittet valde jag att använda en sans serif font, då detta var den enda typen av font som användes på de professionella sidorna.

#### Angående ?vgrid och ?hgrid

Jag har i båda mina teman valt att ändra variabeln gutterWidth som ligger i desinax/vertical-grid/less/grid.less från default 10 till 120. Detta för att skapa lite mer mellanrum mellan kolumnerna. Det har dock medfört att bakgrundsbilderna som är gjorda för standardvärdet inte längre mäter upp perfekt med kolumnerna. Om ni vill verifiera att jag implementerat gridsen på rätt sätt så måste ni ändra tillbaka gutterWidth variabeln till 10, och då kommer det att fungera som det ska.

Jag har antagit att det är okej att modifiera variabeln då kommentaren “// Default grid, change to fit your requirements.” står precis ovanför den.






### Uppdrag 5. Alternativt tema

Det alternativa temat är tänkt att vara en “gladare” version av standard temat. Tanken här är att temat ska kunna användas vid t.ex sommarkampanjer eller liknande. För att åstadkomma detta valde jag att arbeta med ett mer analogt färgschema där fokus ligger på grönt och gult. Det som i standard temat har en mörk färg får i detta tema istället en grön färg, detta i sig piggade upp stämning rejält på sidan.

För att vidare liva upp stämningen på sidan valde jag att “rama” in huvuddelen av sidan med hjälp av paddings och på så sätt kunna lägga den gula färgen som bakgrundsfärg. Dessa två ändringar i sig gör att sidan upplevs på ett helt annat sätt än standard temat.

Utöver förändringar i färgen och layouten valde jag även att ändra typsnitt samt många av sidans design element. För typsnittet valde jag att arbeta med en högre font-weight då det känns som att det passar bättre i den “glada” stilen som temat strävar efter. Vidare ändrade jag hur separationslinjerna togs fram för de olika sidsektionerna. I standard temat löste jag det främst via kontraster som skapades genom att använda olika nyanser av bakgrundsfärgen. I detta tema valde jag istället att använda linjer i form av borders vilket tillät mig använda samma bakgrundsfärg för samtliga sektioner.


### Uppdrag 6. Förklara strukturen kring temat

För att förklara hur mitt temas struktur är uppbyggt började jag med att försöka ge en överblick av de filer som finns i temat och vad de används till. Jag berättar sedan lite om kärnfilen i temat, alltså den fil som importerar resterande moduler. Här beskriver jag även i vilken ordning modulerna ska importeras för att undvika problem med overrides. Sedan går jag kort in på varför jag valt att strukturera temat på detta sättet. Efter att jag gett en överblick av temat beskriver jag varje enskild moduls syfte följt av hur temat kan anpassas till andra webbplatser.

Slutligen skriver jag ett kort stycke om vad jag tycker om LESS, vad som är bra och vad som är mindre bra. Sedan går jag vidare till att diskutera i vilka typer av projekt jag tycker att LESS bör användas i och vilka typer man kanske bör hålla sig till vanlig CSS.


### Allmänt om projektet
Det var ett roligt projekt som gick bra att genomföra. Stundtals kändes det som att det blev väldigt mycket skrivande, men eftersom kursen främst är teoretisk så var det kanske inte så konstigt. Den mest utmanande biten av projektet var hitta en rimlig design för temat som mötte kraven i specifikationen. Här fick jag spendera en hel del tid på att analysera andra webbyråers designer för att identifiera en lösning som skulle passa mitt tema. Utöver designen var även den tekniska biten av att skriva koden för temat en ganska stor utmaning då man ofta känner sig lite begränsad av själva ramverket och därmed ständigt måste hitta vägar runt problem som dyker upp. Överlag skulle jag säga att projektet var utmanande men samtidigt en väldigt bra avslutning på kursen.

### Allmänt om kursen
Jag tycker att kursen har varit bra och väldigt lärorik. Handledning såväl som kursmaterialet har varit bra. De förbättringsmöjligheter jag ser med kursen är att man skjuter upp vecko inlämningarna till söndag istället för fredag. Detta då onsdagslektionen ofta innehåller väldigt mycket viktig information som man behöver för att lösa uppgifterna och då känns det lite snålt med endast 2 dagar till inlämning. Överlag är jag väldigt nöjd med kursen, jag har lärt mig många nya saker och den har totalt ändrat sättet jag ser webbplatser. Jag skulle absolut rekommendera den här kursen till vänner/kollegor och ger den 9/10 poäng.
