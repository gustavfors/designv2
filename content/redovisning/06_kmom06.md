---
---
Redovisning kmom06
=========================

### Hur känns det att tänka i termer av designelement och designprinciper?

Det känns väldigt bra att kunna förstå och uttrycka sig i dessa termer då det onekligen kommer att förenkla framtida arbeten där designers är involverade.

### Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?

Från uppgiften tar jag med mig att det finns en “method to the madness” när det kommer till design. Tidigare har jag trott att det främst handlat om intuition men nu har jag lärt mig att det i många fall finns en bakomliggande metodik.

### Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?

Jag tyckte att det var intressant att lära mig att jag undermedvetet använt många designelement och designprinciper när jag byggt mina teman.

För att hitta inspiration brukar jag ofta titta på olika designer som postats på till exempel pinterest eller dribbble. Jag brukar sedan välja ut olika element från de designer som jag tycker om och sedan försöka kombinera dem för att skapa min egna design.

Nu efter det här kursmomentet så har jag insett att dessa är designelement och det är antagligen är anledningen till varför min grunddesign redan uppfyllde många av de krav som ställdes i uppgifterna.

Överlag så var det väldigt lärorika uppgifter och det slutade med att jag faktiskt föredrog mitt nyskapade designprincipstema över mitt gamla grundtema.

### Har du en uppfattning om “the final touch” och vad det kan vara i sammanhanget webbdesign?

Min uppfattning av begreppet är att det handlar om att kunna identifiera de detaljer som saknas för att göra en överlag färdig design till en helt komplett design.

### Vilken är din TIL för detta kmom?

I det här kursmomentet har jag lärt mig vad designprinciper och designelement är för något. Jag har tidigare undermedvetet använt dem, men nu har jag en mycket bättre förståelse för vad termerna innebär.
