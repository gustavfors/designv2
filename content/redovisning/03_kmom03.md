---
---
Redovisning kmom03
=========================

### Hur känns det att vara styrd till ett vertikalt grid, hämmande eller stödjande?

Jag tycker att det är väldigt smidigt att arbeta med vertikala grids. De gör det både enkelt att skapa webbsidor som behöver ha mer än en kolumn men också att modifiera utseendet på sidan beroende på skärmstorlek. Detta underlättar mycket när man försöker uppnå en responsiv design.

### Hur känns det att jobba med ett typografiskt horisontellt/baseline grid, ser du någon poäng med det?

Det känns krångligt. Jag ser poängen med att ha harmoniska avstånd mellan innehållet på sidorna och hur det kan förbättra användarupplevelsen, men det känns som att det borde finnas något lättare sätt att uppnå detta än att behöva göra beräkningar på magiska nummer.

### Berätta om hur du valde typsnitt till din webbplats.

Jag valde att använda mig av sans serif typsnittet Lato eftersom jag tycker att det är ett lättläst typsnitt som fungerar bra för både brödtext och rubriker. Då jag bara använder mig av ett typsnitt så har det inte heller en speciellt stor påverkan på laddningstiden på sidan, dessutom är typsnitten väldigt populärt så det finns med stor sannolikhet cachat i folks webbläsare.

### Har du jobbat med liknande gridbaserade layouttekniker sedan tidigare?

Vid tidigare kursmoment så har jag arbetat med väldigt simpla grid system som jag själv snickrat ihop med flexbox. Detta har underlättat väldigt mycket när jag arbetat med detta mer avancerade gridsystemet då det känns som att grunden fortfarande är liknande även fast detta system har 24 kolumner och de jag byggt själv aldrig haft fler än fyra.

### Hur känns det att jobba med LESS och moduler? Lyckas du återanvända moduler mellan teman för kmom02 och kmom03?

Det känns väldigt bra, det blir mycket bättre struktur på projekten när man kan dela upp koden i olika moduler istället för att ha allt samlat i en enda stor fil. Jag har valt att inte återanvända moduler mellan olika kursmoment då jag vill kunna gå tillbaka och se vad jag har gjort annorlunda mellan kursmomenten.
