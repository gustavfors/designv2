---
---
Redovisning kmom04
=========================

### Kommentera kort om skrivuppgiften, någon som är värt att nämna från arbetet med den?

Mycket bra uppgift, jag har tidigare aldrig riktigt reflekterat över hur färger samspelar på webbplatser samt vilken roll de spelar i hur användaren upplever webbplatsen.

### Berätta kort om din tanke bakom respektive teman, hur tolkade du “minimalistisk”, “colorful” och “dark”.

#### Minimalistisk

Min tolkning av minimalistisk är att man eliminerar de aspekter av sidan som inte skapar något värde för användaren. Färgvalen för bakgrunden bör vara något som inte drar åt sig uppmärksamhet utan istället skapar en fin kontrast till innehållet på sidan så att användarens uppmärksamhet riktas dit.

För mitt minimalistiska tema behövde jag inte göra några större förändrar från mitt bastema då tanken bakom det alltid varit minimalism. Onödiga detaljer som exempelvis bladen i loggan och mobil menyn som visas även på större skärmar hade jag sedan länge tagit bort.

Det jag valde att ändra var främst bakgrundsfärgen från ljusblå till vit samt att jag tog bort en del onödiga borders.


#### Dark

Min tolkning av dark är att man utgår från en mörk bakgrundsfärg och använder sedan färger som har en hög kontrast mot det mörka för att färgsätta innehållet på sidan.

Enligt min uppfattning av dark så kan ett tema vara både minimalistiskt och dark samtidigt. Jag valde därför att helt enkelt invertera färgerna från mitt minimalistiska tema för att skapa mitt mörka tema.

#### Colorful

Tolkningen som jag har gjort av colorful är att man använder sig av många olika färger när man skapar sitt tema. Jag tycker därför inte att man bör använda sig av ett monokromatiskt färgschema utan istället ett komplement, analogt eller triadiskt färgschema.

I mitt fall valde jag att utgå från den röda färgen som finns i min flash bild, jag använde sedan verktyget Paletton för att plocka fram en komplementfärg till den.



###Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?

För det minimalistiska temat valde jag ett akromatiskt färgschema. Majoriteten av det temat består av färgen vit då det är bakgrundsfärgen och den tar upp en stor del av sidan. Resterande element på sidan består av olika nyanser av grå för att skapa kontrast till det vita.

Eftersom det mörka temat är en inverterad version av det minimalistiska temat så följer det samma färgschema fast med ombytta färger. Bakgrunden är då mörkgrå med resterande element i olika nyanser av vitt/grått för att skapa kontrast till det mörkgråa.

För det färgglada temat använde jag ett komplement färgschema där det röda husets färg i min flash bild användes som utgångspunkt. Bakgrundsfärgen till sidan blev därför grön. För rubrikerna använde jag vitt, men valde att använda ljusgrå på brödtexten då det gjorde det enklare att läsa texten.

### Valde du att jobba med accentfärg och isåfall hur?

Jag valde att inte arbeta med någon accentfärg då jag inte hittade något bra ställe att implementera det på.

### Hur tänkte du kring valet av typografi?

För mig var det viktigt att typsnitten skulle var enkla att läsa, samtidigt som de skulle passa sidans övriga design. Jag valde att använda en serif font på rubriker men en sans-serif font på sidans brödtext. Anledningen till detta är för att det ökar sidans visuella intresse samtidigt som det bidrar till att differentiera rubriker från brödtext. Alla tre tema som skapades i detta kursmoment har samma typsnitt, detta för att jag tyckte det passade in med designen.

### Berätta om din kodstruktur av teman, jobbade du med bastema och hur löste du anpassningarna till de olika temana?

Jag använde mig av ett bastema som i princip var en kopia av temat för kmom03. Skillnaden var att jag i tidigare kursmoment hårdkodat alla färger på sidan så för att göra uppgiften lättare för mig bytte jag ut alla hårdkodade färger till less-variabler. Jag kunde sedan enkelt skapa mina olika färgteman genom att skriva över bastemats variabler.

### Vilken är din TIL för detta kmom?

Mitt TIL för detta kursmoment är att det finns väldigt mycket teori bakom valet av färger. Sedan tidigare hade jag aldrig hört talas om de olika färgscheman som vi lärt oss denna vecka. Min TIL är därav vilka olika färgschema som finns samt hur man kan tillämpa dessa i olika designer.
