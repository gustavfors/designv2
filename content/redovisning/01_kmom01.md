---
---
Redovisning kmom01
=========================

#### Är du sedan tidigare van att jobba i ramverk för att bygga webbplatser?
Jag har aldrig tidigare arbetat med något ramverk, ärligt talat så vet jag fortfarande inte riktigt vad ett ramverk är för något. Jag förstår att det är någon typ av färdig skriven kod som man arbetar utifrån. Dock så förstår jag inte riktigt poängen med det, är det för att spara tid? Jag tror dock att det kommer att klarna under kursen gång.

#### Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?

I princip allt var nytt för mig förutom då HTML och CSS som vi tidigare använt. Jag kände mig nästan lite överväldigad av alla nya tekniker som introducerades redan första veckan. Det jag tyckte var svårast att arbeta med var Git och Github, det var väldigt många olika kommandon som man var tvungen att hålla reda på.

#### Har du några förutfattade meningar, eller kanske en etablerad övertygelse, inom design och användbarhet för webben?

Några förutfattade meningar eller övertygelser gällande design skulle jag inte påstå att jag har. Däremot så har jag så klart personliga preferenser om vad jag tycker snyggt och användbart. Exempelvis så tycker jag väldigt mycket om minimalistisk design med snygga typsnitt och måttligt med bilder.

#### Hur kändes det att styla webbplatsen med CSS? Gick det bra?

Jag tyckte att det var ganska svårt att styla webbplatsen. Främst eftersom HTML strukturen redan fanns på plats och den var skriven av någon annan. Detta gjorde att det tog tid att gå igenom alla HTML elementen och hitta vilka man kunde styla för att uppnå ens önskade stil och layout. Jag valde att inte lägga ner speciellt mycket tid på min CSS i det här kursmomentet då vi ska arbeta vidare med den i nästa kursmoment.

#### Vilken är din TIL för detta kmom?

Mitt TIL för detta kmom är att Github och Git inte är samma sak. Git är alltså systemet man använder för versionskontroll medans Github är någon typ av lagringsplats.
