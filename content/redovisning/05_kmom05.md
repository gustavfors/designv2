---
---
Redovisning kmom05
=========================

### Berätta kort om erfarenheterna med din undersökning av webbplatsers laddningstid och vad du kom fram till.

I våran undersökning tittade vi på laddningstiderna för tre kommunala webbplatser. Det vi kom fram till i undersökning är att det främst är storleken på sidan som avgör dess laddningstid. Vill man åstadkomma en snabbare laddningstid är det därför viktigt att man försöker optimera webbplatsens resursanvändning. Detta kan man göra bland annat genom att plocka bort oanvänd kod, minifiera den kod man har, arbeta med bildkomprimering osv.

### Har du några funderingar kring Cimage och dess nytta och features? Vilka bildverktyg använder du själv normalt sett?

Jag tycker att Cimage fungerade väldigt bra. Det jag främst har fundering kring är huruvida verktyget i sig har någon negativ påverkan på sidans laddningstid, dvs skalar den om bilderna i realtid när användaren laddar sidan och påverkar det i så fall laddningstiden för sidan?

Normalt sätt använder jag mig av Gimp för att behandla bilderna, men jag tror att jag kommer gå över till Cimage då det sparar mycket tid, i alla fall för den här kursen då Cimage finns förinstallerat.

### Hur gick det att jobba med modulen @desinax/figure och hur är din syn på modulen?

Det gick bra arbeta med modulen. Jag följde instruktionerna från readme filen i github repot för desinax/figure och allt fungerade som det skulle utan några problem. Jag tycker att modulen är väldigt användbar, speciellt för såna som mig som tidigare valt att inte lägga in några bilder som inte haft 100% width i brödtexten. Detta för att det varit svårt att styla dem på ett snyggt sätt.

### Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?

Jag tycker att bilder spelar en väldigt viktig roll för webbplatsers utseende och funktionalitet. Men efter att ha genomfört det här kursmomentet har jag lärt mig att allt har ett pris och att speciellt bilder kan ha en väldigt stor negativ påverkan när det kommer till nedladdningstider. Det är därför viktigt att man ser över de bilder man planerar att använda och utvärdera huruvida det är möjligt att komprimera dessa för att få ner storleken utan att påverka sidan negativt. Det går även att anpassa bilder till olika skärmstorlekar på ett liknande sätt som med css och media queries där man exempelvis kan visa en bild med lägre upplösning på små skärmar och en högre upplösning på större skärmar.

### Vilken är din TIL för detta kmom?

Mitt TIL för detta kmom är att det är viktigt att försöka hålla nere storleken på de resurser som laddas in på webbplatsen då detta har en väldigt stor påverkan på laddningstiden för sidan.
