---
---

#Responsivitet

##Introduktion
Rapporten har som syfte att undersöka hur webbplatser har anpassas för att uppfylla responsivitet, specifikt kommer rapporten undersöka hur webbplatser anpassats för mobiltelefoner. Ämnet har valts då allt fler användare besöker webbplatser från mobiler, vilket medför att är det allt viktigare att webbplatsers design är anpassad för mindre skärmar.

##Urval
Tre kommuners webbplatser har valts ut för att analyseras. Urvalet är baserat på gruppmedlemmarnas hem-kommuner samt den nu gemensamma kommunen. De undersökta webbplatserna är Helsingborg kommun, Luleå kommun och Karlskrona kommun.

##Metod
För att undersöka hur webbplatsernas design har anpassats för mindre skärmar kommer verktyget inspektera i webbläsaren användas. Även gruppmedlemmarnas mobiler kommer användas för att kontrollera att designen ser likadan ut på olika skärmar. De mobiler som används är en Samsung Galaxy S7 och en Samsung A5.

##Resultat

####Helsingborg


![Helsingborg kommun](img/helsingborgkommun.jpg)

Helsingborg kommun har en design baserat på kolumner, på desktop har webbplatsen som mest fem olika kolumner. När skärmstorleken minskar, minskar även kolumnernas bredd och vid brytpunkten 895px byter designen och endast en kolumn visas upp. Övriga kolumner placeras nedanför och sidan blir längre än vad desktop varianten är.

Textstorleken är densamma på sidan oavsett vilken skärm som webbplatsen visas på.
Webbplatsen har endast ett fåtal bilder, men en av de mest framträdande är bilden i headern. När skärmstorleken minskar, byts headerbilden till en bild av mindre storlek. Desktop versionen är 1800 x 350px, medan mobilversionens headerbild är beskuren till endast 500 x 500px. Övriga bilder som täcker hela bredden uppvisar samma beteende. Sidan innehar även bilder som endast tar upp en tredjedel av webbplatsens bredden, dessa har samma storlek både på desktop och på mobilversion (400 x 225px).

Ytterligare en förändring mellan desktop- och mobilversionen är menyn. När sidan krymps kläms menyn ihop och avståndet mellan alternativen blir mindre. Till slut måste texten visas på två rader för att texten ska få plats. Vid 895px slår menyn om och tillämpar en hamburgar-meny. Sidomenyn som finns på undersidorna har på mobilversionen tagits bort. Sidomenyn har istället integrerats som en undermeny i hamburgar-menyn. Meny symbolen är enkel att hitta och den fungerar bra för att navigera på sidan

####Luleå

![Luleå kommun](img/luleakommun.png)

Webbplatsen är baserad på kolumner och har som mest två kolumner. När webbplatsen visas upp på mindre skärmar, byter sidan design och visar upp en design med endast en kolumn. Brytpunkten för Luleå kommuns sida är 767px. Vid brytpunkten byts även menyn ut mot en hamburgar-meny. Istället för att placera menyn högst upp på sidan placeras symbolen istället längst ner på skärmen. Menyn var därför svår att hitta då placeringen skiljer sig från var menyer normalt brukar placeras.

När sidan byter från att visa två kolumner till att endast visaen, tas sidomenyn på webbplatsen bort och integreras med hamburgar-menyn. Väl inne i meny är det huvudmeny-valen och undervalen färgkodade vilket gör det enkelt att använda menyn.

Webbplatsen använder sig att av fåtalet bilder. För att webbplatsens bilder ska passa olika storlekar av skärmar skiftar designen mellan olika storlekar på bilderna.

Ingen förändring i textstorlek kunde utläsas.

####Karlskrona

![Karlskrona kommun](img/karlskronakommun.jpg)

Karlskrona kommun använder sig av tre olika brytpunkter för att skapa en responsiv sida. Den första brytpunkten är vid 1200px, den andra vid 1024px och slutligen en vid 640 px. Vid den första brytpunkten skiftar menyn till att vara en hamburgar-meny, vilket fungerar bra eftersom att navbaren innehar många element. Vidare tas även sidomenyn bort vid den första brytpunkten och integreras i den övergripande hamburgar-menyn. Utöver sidomeny finns det även annan information i sidokolumnen. Denna informationen placeras längst ner på sidan.

Vid den andra brytpunkten byter sidan från att använda tre kolumner till att istället endast tillämpa två. Detta medför att en kolumn måste placeras under och det blir obalans i designen.

Slutligen, vid den sista brytpunkten presenteras webbplatsen i endast en kolumn. När sidan endast visar upp en kolumn har bilderna tillhörande de olika elementen tagits bort på förstasidan och användaren måste klicka in på artikeln för att se bilden.

I övrigt gällande bilderna byts de ut baserat på storleken på skärmen. Även detta sker i tre olika steg.

Texten på sidan är densamma oavsett vilken storlek skärm som webbplatsen visas på.

##Analys
För att uppnå responsivitet har de olika webbplatserna använt liknande tekniker. Exempelvis har samtliga webbplatser valt minska antalet kolumner till endast en på små skärmar. Brytpunken som används är dock olika på samtliga webbplatser, troligen för att det ska passa den individuella designen. Det var endast Karlskrona kommun som använder mer än en brytpunkt för att anpassa till mindre skärmar. På de övriga undersökta sidorna fungerade endast en brytning relativt bra.

Samtliga menyer kollapsade till en hamburgar-meny, Karlskrona kommun och Helsingborg kommun har valt att placeras menyn längst upp till höger. Luleå kommun valde istället att placera sin meny längst ner på sidan. Personligen föredrog vi de sidorna som placerade meny högt upp på sidan, då det var den plats där ögat letade efter en meny. Karlskrona var även den webbplats som valde att byta över till hamburgar-meny tidigast vid minskning av skärmar, vilket vi tyckte var bra. De andra webbplatserna valde att först minska avståndet mellan alternativen innan sidan gick över till hamburgar-meny, vilket resulterade att det menyn kändes väldigt ihopklämd.

Slutligen hanteras även bilderna för att skapa en responsiv sida. Samtliga av de undersökta sidorna valde att använda olika storlekar på bilderna beroende på skärmens storlek. Mindre bilder minskar även mängden data som sidan behöver laddas in vilket kan vara fördelaktigt för användning av mobiltelefoner.



##Övrigt
Rapport av Gustav Fors [(Me-sida)](http://www.student.bth.se/~gufo19/dbwebb-kurser/design/me/redovisa/htdocs/) och Emma Öhrwall [(Me-sida)](http://www.student.bth.se/~emoh19/dbwebb-kurser/design/me/redovisa/htdocs/)

##Referneser
[Helsingborg kommun](https://helsingborg.se)

[Luleå kommun](https://www.lulea.se)

[Karlskrona kommun](https://www.karlskrona.se)
