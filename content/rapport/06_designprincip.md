---
---
Designprinciper
=======================

Målet med uppgiften är att identifiera webbplatsers mål och syfte för att sedan studera sidans design. Speciellt ska designprinciper och designelement undersökas och analyseras. Vidare är målet även att observera och reflektera hur de olika principerna och elementen samspelar för att skapa en helhet i designen.

Urval
-----------------------

Tre olika webbplatser har valts ut för för analys, samtliga webbplatser som valts är kommuner. Urvalet är baserat på gruppmedlemmarnas nuvarande kommun vilken är Karlskrona kommun samt hem-kommunerna Helsingborg och Luleå. Främst kommer webbplatsernas indexsidor undersökas, men även undersidor kommer tas i beaktning för att dra slutsatser om huruvida designen följer samma mönster på hela webbplatsen.

Metod
-----------------------

Inom design råder ingen konsensus om vilka principer som klassas som de huvudsakliga designelementen och designprinciperna. För att få en så stor förståelse som möjligt om vad som kan falla i de olika kategorierna valdes ett flertalet olika webbplatser som referenser. Bland annat användes Canva, Wikipedia och Invisionapp för att identifiera olika element och principer.

[https://www.invisionapp.com/design-defined/elements-of-design/](https://www.invisionapp.com/design-defined/elements-of-design)

[https://www.canva.com/learn/design-elements-principles/](https://www.canva.com/learn/design-elements-principles/)

[https://en.wikipedia.org/wiki/Visual_design_elements_and_principles](https://en.wikipedia.org/wiki/Visual_design_elements_and_principles)


Resultat
-----------------------

#### Mål och syfte
Samtliga av de undersökta webbplatserna har samma mål och syfte, eftersom att de alla är kommuner. Det primära målet med kommunernas hemsidor är att förmedla information om kommunen till främst kommunens invånare, men även utomstående.


#### Helsingborg

![Helsingborg kommun](img/helsingborgkommun.jpg)

Helsingborg kommun tillämpar en blockbaserad design där allt innehåll är placerat inom olika block. De skarpa linjerna som tillkommer som en konsekvens av block designen ger webbplatsen ett hårt utseende. Färgen röd används genomgående på webbplatsen, vilket tillför till sidans hårda designen. Överlag är webbplatsen väldigt skarp.

Block designen som sidan använder gör det enkelt att navigera på sidan och hitta den information som söks. Då webbplatsens mål och syfte är att förmedla information fungerar sidans upplägg bra. Färgen röd som webbplatsen använder sig av är dock inte det bästa valet då kommunen inte längre kan använda den som signalfärg för att rikta användarens uppmärksamhet till potentiellt viktiga meddelanden då det endast hade flutit in i den övriga designen.

Helsingborg kommun tillämpar en rad olika designprinciper på sin sida. Sidan uppnår en balans genom att tillämpa olika typer av  rektanglar och linjer. Webbplatsen har genomgående valt att arbeta med symmetrisk balans, vilket betyder att det är lika många element på båda sidorna om en imaginär mittlinje. Webbplatsen har även en tydlig hierarki, vilket även detta kan tillskrivas de rektangulära boxarna som används. De olika boxarna som används på sidan har olika storlekar, vilket medför att designprincipen scale även är närvarande och assisterar i att skapa en hierarki. Whitespace används som ett sätt att lyfta fram (emphasis) innehållet i de olika boxarna. Slutligen tillämpar Helsingborg kommun även principen rörelse, då headerbilden är av bilar i rörelse.

Webbplatsen har genomgående en enhetlig design, vilket innebär att sidan tillämpar samma principer på indexsidan som på de underliggande sidorna.

### Luleå

![Luleå kommun](img/luleakommun.png)

Luleå kommuns webbplats karaktäriseras av ljusa färger i ett monokromatiskt färgtema. Sidan kännetecknas vidare av en stor mängd länkar men väldigt lite brödtext och få bilder.  

Syftet med webbplatsen är att förmedla information till användarna. Sidans design känns rörig och användaren får ingen guidning för ögonen för hur sidan ska läsas, därför lyckas inte sidan så bra med sitt syfte.Sidan uppfattas som rörig för att sidan inte är balanserad och för att innehållet är väldigt ihopklämt. Vidare saknar sida kontraster och tydliga avgränsningar.

Luleå kommun använder principen harmoni som uppnås på webbplatsen genom repetition, form, linjer samt användning av ett monokromatiskt färgschema. Exempel på detta kan ses i det återkommande rektangulära formerna av olika storlekar vilket även tyder på att sidan tillämpar principen skala.

Webbplatsens designprinciper är konsekventa över hela webbplatsen, men undersidorna har mer brödtext än vad indexsidan har. Detta gjorde att undersidorna kändes mer fylliga.

### Karlskrona

![Karlskrona kommun](img/karlskronakommun.jpg)

Karlskrona kommuns webbplats karaktäriseras av sitt breda färgspektrum samt variation mellan sektionerna.

Syftet med webbplatsen är att förmedla information till användarna. Detta gör den väl genom att med hjälp av färger, former och rymd guida användarens ögon genom webbplatsens innehåll. Webbplatsen är uppdelad i olika sektioner där varje sektion har en egen bakgrundsfärg. Detta skapar starka linjer och kontrast mellan webbplatsens olika sektioner och gör dem tydligt avskilda från varandra.

Webbplatsen tillämpar designprincipen variation genom att ändra hur webbplatsens element visas upp i gridet från sektion till sektion. Detta bidrar dock även till att sidan inte känns balanserad och harmonisk. Webbplatsen färgval och linjer främjar designprincipen direction och hierarki genom att guida användarens ögon genom webbplatsens innehåll. Karlskrona kommuns webbplats använder dessutom skuggor för att skapa ett djup i designen, vilket bidrar till att lyfta fram utvalda objekt.

Webbplatsens designprinciper används genom hela webbplatsen. Dock så belyses principen variationen tydligare på undersidor där asymmetrin blir tydligare.


Analys
-----------------------

I vår studie har vi tittat på förmedlande hemsidor och därför reflekterat mycket över vilka principer och element som gör det lättare för användaren att läsa och hitta information på webbplatserna. Det vi kom fram till är att symmetri, balans och flyt är de viktigaste designprinciperna för en webbplats läsbarhet. Det är viktigt att via designen guida läsarens ögon mellan de olika hierarkiska sektionerna på webbplatsen, detta är något som görs bra på Helsingborg och Karlskronas webbplatser men något som tydligt saknas på Luleås webbplats.

På alla de undersökta sidorna kan en tydlig blockmodell urskiljas, det vill säga att sidornas innehåll tydligt är uppdelade och begränsade inom egna block. Inramningen hjälper till att skapa hierarki och balans på sidan.

Övrigt
-----------------------

Rapport av Gustav Fors [(Me-sida)](http://www.student.bth.se/~gufo19/dbwebb-kurser/design/me/redovisa/htdocs/) och Emma Öhrwall [(Me-sida)](http://www.student.bth.se/~emoh19/dbwebb-kurser/design/me/redovisa/htdocs/)
