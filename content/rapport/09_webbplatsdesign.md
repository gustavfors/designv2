---
---

#Trender

##Introduktion
Syftet med rapporten är att undersöka vilka trender som är aktuella inom webbdesign. Studien kommer att utgå från tre utvalda webbplatser och baserat på dessa webbplatsers design försöka identifiera rådande trender.

##Urval
Tre kommuners webbplatser har valts ut för analys. Urvalet är baserat på gruppmedlemmarnas hem-kommuner samt den nu gemensamma kommunen. De undersökta webbplatserna är Helsingborg kommun, Luleå kommun och Karlskrona kommun. För att göra analysen mer uttömmande undersöktes webbplatsernas index-sidor samt två undersidor.

##Metod
För att få en ide om vad som faller inom kategorin av rådande designtrender sökte gruppen först online efter webb-trender. Sökningen användes sedan som underlag för att genomföra rapportens analys. Rapporten kommer primärt undersöka fyra olika aspekter inom design; layout, färg, typografi samt bilder. Även andra aspekter behandlas som komplement för att skapa en mer heltäckande rapport.

## Resultat

#### Helsingborg

![Helsingborg kommun](img/helsingborgkommun.jpg)

Webbplatsen använder sig av ett tydligt kolumn-system och bygger med hjälp av detta upp sidans layout. Layouten är bestående av boxar i olika storlekar, vilket bidrar till att skapa ett visuellt intresse på sidan. Att placera ut innehållet i boxar medför även att det är enkelt att navigera och hitta på sidan.

Endast headern tar upp hela webbplatsens bredd, övriga delar är placerade i mitten med whitespace på sidorna. Index-sidan har inga sidokolumner medan övriga sidor har dessa både till höger och vänster om mittendelen. Överlag är sidan väl balanserad trots att boxar av olika storlekar används. Webbplatsen har medvetet använt sig av av whitespace, men sidan känns trots detta något kompakt.

Ett analogt färgschema i röda toner, samt färgerna svart och vit används på sidan. Det bidrar till att det skapas skarpa kontraster på sidan och de färgade delaren på sidan skapar uppmärksamhet.
Webbplatsen innehar relativt få bilder och förlitar sig istället på mycket text. De bilder som används är tydligt korrelerade till vad sidan ämnar kommunicera.
Typografin på webbplatsen är en sans-serif font. Överlag är det enkelt att läsa sidans text, dock finns det delar av sidan där texten uppfattas som för liten. En tydlig hierarki upplevs på sidan och mycket av det kan tillskrivas användningen av olika textstorlekar.

####Luleå
![Luleå kommun](img/luleakommun.png)
Inget av webbplatsen innehåll tar upp hela sidan bredd, sidans innehåll är istället placerat i mitten med whitespace både till höger och vänster. Webbplatsen använder sig av ett kolumnbaserat system, där olika boxar består av olika antal kolumner. Överlag på sidan används många olika storlekar på boxar, både horisontellt och vertikalt, vilket gör att sidan upplevs som aningens rörig.  Allt innehåll på sidan är dock placerat inom de olika boxarna, vilket gör webbplatsen enklare att navigera.

Webbplatsen uppvisar ett monokromatiskt färgschema där blå är basfärg, som komplement används även vitt och svart. Färgvalet på sidan känns harmoniska och de element som önskas belysas extra tydligt har fått en mörkare nyans av blå.

Webbplatsen använder få bilder och bilderna är väldigt små i skala. De bilder som används matchar vad den tillhörande artikeln önskar kommunicera. Luleå kommun har integrerat whitespace i designen, dock känns det som att whitespace är malplacerat på många av sidans delar.

Webbplatsen använder hoover effekter och annan styling för att representera sidan som användaren besöker på ett bra sätt, det blir tydligt och medför att sidan är lättare att navigera.
Typografin som webbplatsen använder är en kombination av sans-serif och serif. Rubriker och navigering är av sans serif medan brödtexten på sidan är av typen serif. Generellt på sidan uppfattas texten som liten och något svårläst, vilket tros bero på avståndet mellan bokstäverna.

####Karlskrona
![Karlskrona kommun](img/karlskronakommun.jpg)

Karlskrona kommun använder sig av en header som täcker hela sidans bredd, medan resterande innehåll är placerade i en container som har en mindre sidbredd är sidans totala bredd. Detta resulterar i att det finns whitespace till höger och vänster om mittenspalten. Webbplatsens layout är uppbyggd med hjälp kolumner, vilka sedan tillämpas för att skapa olika boxar/block. Samtligt innehåll på sidan är placerade i boxar, vilka är av olika storlekar. Webbplatsens användning av olika storlekar på boxar, både i vertikalt och horisontellt led vilket resulterar i att sidan stundvis uppfattas som rörig då de vertikala delarna inte sammanfaller perfekt utan resulterar i förskjutningar.

Sidan tillämpar mycket bilder vilket medför en trevlig och livlig känsla. Bilderna som används passar bra in med den tillhörande texten. Ytterligare en aspekt som tillför till sidans livliga känsla är mängden färger som används. Webbplatsen använder regnbågens alla färger, dock förekommer de olika färgerna olika mycket. Exempelvis är blå toner mer närvarande än gula toner. Trots detta bidrar inte färgerna till att skapa en rörig känsla på sidan.

Karlskrona kommun använder whitespace på ett effektivt sätt och sidans olika delar är placerad på ett vis som gör informationen enkelt att identifiera för användaren.
Webbplatsen har ett sans-serif typsnitt och texten på sidan är enkel att läsa. Olika storlekar på texten medför att det skapas en tydlig hierarki på sidan.

Slutligen använder sidan sparsamt hoover eller särskild styling för valda element, vilket gör navigeringen på sida något svårare än vad det hade behövt vara.

##Analys
Baserat på de undersökta webbplatserna har olika trender identifierats. Det är värt att notera att trender som identifieras inte nödvändigtvis är samma som andra typer av webbplatser/företag tillämpas. Webbplatsernas som valts att analyseras ska inge en känsla av trygghet då det är kommuners webbplatser. Därav är designen begränsad vilket medför att många av de moderna trenderna från de senaste åren inte kan identifieras på just dessa webbplatser.

En tydlig trend som identifierats inom layout är användningen av ett kolumnbaserat system. Vidare kan även placering av innehåll i en bestämd box anses vara en trend. Hur väl de olika webbplatserna har lyckats använda kolumner och boxar skiljer sig dock åt. Personligen anser vi att Helsingborg kommun lyckades bäst med detta, då derar boxar aline både i horisontellt och vertikalt led. En vidare trend som kan urskiljas är att innehållet ska placeras i en container som inte tar upp hela sidans bredd, utan skapar en spalt i mitten med whitespace till både höger och vänster. Whitespace är ett designelement som används på samtliga av de analyserade sidorna. Ingen av de undersökta sidorna har dock använt det för att skapa en luftig design. Slutsatsen om hur whitespace bör användas för att vara trendigt är alltså att det ska användas sparsamt.

Baserat på de webbplatser som analyserats är användning av få bilder en trend. Ingen av sidorna förlitar sig på bilder för att kommunicera ut information, utan använder istället mycket rubriker och text. Återigen är det värt att notera att trender kommer se olika ut beroende på vilken typ av webbplats som analyseras.

Inom typografi kunde vi inte urskilja några tydliga trender, dock använder två av tre sidor sans-serfi medan den tredje använder en kombination. En möjlig slutsats skulle kunna vara att typsnitt av typen sans-serif är något mer trendigt än tillämpning av en serif font.

Samtliga av de undersökta webbplatserna har en ljus bakgrund och använder sedan färger för att belysa utvalda element. Inget trend i vilken färg eller färgschema som är mest populärt kan dras, då alla webbplatser valt att använda olika. En möjlig trend är att webbplatsens färger är baserade på kommunens logotyp.


##Slutsatser
Slutsatser gällande trender på kommuners webbplatser kan sammanfattningsvis beskrivas som att layouten ska vara boxbaserad och det huvudsakliga innehållet vara placerat i en container som har en mindre bredd än sidans totala bredd. Vidare är en trend att få bilder används och att sidan istället bör använder mycket text för att kommunicera ut information. Inom typografi är det något vanligare att använda en sans-serif font än en serif och slutligen är det inom färg en trend att använda ljusa bakgrundsfärger och komplettera med färger för att belysa utvalda element.


##Övrigt
Rapport av Gustav Fors [(Me-sida)](http://www.student.bth.se/~gufo19/dbwebb-kurser/design/me/redovisa/htdocs/) och Emma Öhrwall [(Me-sida)](http://www.student.bth.se/~emoh19/dbwebb-kurser/design/me/redovisa/htdocs/)

##Referneser
[Helsingborg kommun](https://helsingborg.se)

[Luleå kommun](https://www.lulea.se)

[Karlskrona kommun](https://www.karlskrona.se)
