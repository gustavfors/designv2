---
---
Webbplatsers färgval och känsla
=======================

Uppgiftens syfte är att utvärdera hur färger kan påverka en webbplats utseende samt vilka känslor och intryck sidan förmedlar. Även webbplatsernas val av typsnitt kommer att tas i beaktning vid utvärdering av sidans visuella utseende. För att uppnå syftet kommer tre verkliga webbplatser att studeras och analyseras.

Urval
-----------------------

Tre webbplatser valdes ut för analys. De utvalda webbplatserna faller alla inom samma kategori då vi ansåg att det skulle blir en mer likvärdig analys om samtliga sidor kommunicerar liknande information. Tre olika kommuner valdes ut för analys, de valda är Helsingborgs kommun[^1], Luleås kommun[^2] samt Karlskrona kommun[^3]. Dessa valdes då det är de kommuner vi är uppväxta i samt den kommun som vi nu bor i tillsammans. För att undersökningen ska vara på lika villkor för samtliga sidor avgränsades urvalet till sidornas förstasida.

Metod
-----------------------

Som ett första steg överblickades webbplatserna vilkets resulterade i reflektioner gällande vilka känslor och intryck som upplevdes. Nästa steg i processen var att identifiera webbplatsernas färgpaletter samt utvärdera hur dessa korrelerar till känslor och intryck. För identifiering av olika färgerna användes två verktyg. Mozilla colorpicker för att identifiera färgernas hexidecimala värde samt Paletton[^4] och Adobe Color[^5] för att undersöka webbplatsernas färgschema samt vilken typ av färgschema som används. Slutligen utvärderades även de olika typsnitten som används på de olika webbplatserna. Detta gjordes genom att använda Inspect Element i Firefox.

Resultat
-----------------------

#### Helsingborg kommun

![Helsingborg kommun](img/helsingborgkommun.jpg)

<table style="border-spacing: 4px; border-collapse: separate; display: flex; justify-content: center;">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #f7a600">
<td style="height: 50px; width: 50px; background-color: #ec6701">
<td style="height: 50px; width: 50px; background-color: #cb0050">
<td style="height: 50px; width: 50px; background-color: #e3000f">
<td style="height: 50px; width: 50px; background-color: #ae0b05">
<td style="height: 50px; width: 50px; background-color: #000000">
</tr>
</table>

Ett analogt färgschema använder tre närliggande färger för att skapa ett tema [^6]. Det är vanligt förekommande att antingen använda varma eller kalla färger i denna typ av färgschema. Ett analogt färgschema kan ingiva lugn på en hemsida och tillför sidan en sammanhängande känsla. Analoga färgscheman finns ofta i naturen, vilket kan vara en anledning till varför denna typ av schema anses vara trevligt att beakta [^7].

Färgen röd är en väldigt intensiv färg. Den associeras ofta med energi, styrka, kraft, fara, passion och kärlek. I naturen finner man bland annat färgen i eld och blod. [^8]

Helsingborg kommun använder gul, orange samt olika nyanser av rött på sin webbplats. Dessa är bredvid varandra på färghjulet, vilket medför att dessa tillsammans utgör ett analogt färgschema. Utöver det analoga färgschemat används även vitt och svart på sidan.

Helsingborg kommun använder Sans-serif typsnittet Roboto på samtliga delar av webbplatsen [^9].


#### Luleå kommun

![Luleå kommun](img/luleakommun.png)

<table style="border-spacing: 4px; border-collapse: separate; display: flex; justify-content: center;">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #e5f5fc">
<td style="height: 50px; width: 50px; background-color: #ccecf9">
<td style="height: 50px; width: 50px; background-color: #009fe3">
<td style="height: 50px; width: 50px; background-color: #005095">
<td style="height: 50px; width: 50px; background-color: #00396b">
<td style="height: 50px; width: 50px; background-color: #000000">
</tr>
</table>

Ett monokromatiskt färgschema utgår från en basfärg och samtliga färger i schemat är av olika nyanser av denna basfärg. För att skapa de olika nyanserna adderas mer eller mindre vitt, svart eller grått för att skugga, tona eller ljusa upp färgerna [^10]. Typiskt för ett monokromatiskt färgtema är att fem olika nyanser utgör temat[^11]. Ett monokromatiskt färgschema kan ge ett sammanhängande och harmoniskt utseende. Vidare kan monokromatiska schema vara fördelaktigt att tillämpa då färgerna inte drar åt sig uppmärksamhet utan hjälper till att lyfta fram sidans innehåll[^10].  

Färgen blå associeras ofta med djup och stabilitet. Den symboliserar tillit, lojalitet, vishet, självförtroende och intelligens. I naturen finner man bland annat färgen i himlen och haven[^8].

Luleå kommuns webbplats använder olika blåa nyanser på sin sida i komplement till svart och vitt. Därav drar vi slutsatsen att webbplatsen uppvisar ett monokromatiskt färgschema där blå är basfärg. Utöver de blåa nyanserna använder webbplatsen även en nyans av röd som accentfärg.

Webbplatsen har två olika typsnitt. Typsnittet Helvetica[^12] är förstahandsvalet för rubriker och menyer, om detta inte finns tillgängligt används Arial[^13], dessa typsnitt klassificeras som Sans-serif. För brödtext och länkar används typsnittet Georgia[^14] i förstahand, följt av Times New Roman[^15], vilka är typsnitt av typen Serif.

#### Karlskrona kommun

![Karlskrona kommun](img/karlskronakommun.jpg)

<table style="border-spacing: 4px; border-collapse: separate; display: flex; justify-content: center;">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #ffc107">
<td style="height: 50px; width: 50px; background-color: #e65100">
<td style="height: 50px; width: 50px; background-color: #ec407a">
<td style="height: 50px; width: 50px; background-color: #a7c125">
<td style="height: 50px; width: 50px; background-color: #00796b">
<td style="height: 50px; width: 50px; background-color: #436b9a">
<td style="height: 50px; width: 50px; background-color: #144681">
<td style="height: 50px; width: 50px; background-color: #092546">
<td style="height: 50px; width: 50px; background-color: #000000">
</tr>
</table>


Ett triadiskt färgschema består av tre färger vilka är jämnt utplacerade på färghjulet likt en triangel[^16]. Triadiska färgschema tenderar att vara livfulla, även om bleka eller omättade versioner av de ingående färgerna används. På grund av detta är det vanligt att en färg används mer än de andra[^17].

Färgen grön associeras ofta med tillväxt, harmoni, säkerhet, miljö och hållbar utveckling. I naturen återfinns färgen i levande växter[^8].

Karlskrona kommun har många olika färger på sin webbplats, men basen på färgerna utgörs av blått, orange och grönt. Om dessa placeras ut på färghjulet skapar dessa ett triadiskt färgschema. Blå är den färg som används mest på sidan och övriga färger agerar som komplement. Utöver det triadiska färgschemat använder webbplatsen även svart och vitt.

På sin webbplats använder Karlskrona kommun endast sans-serif typsnittet Rubik [^18].





Analys
-----------------------

Generellt sett anser vi att samtliga webbplatser har tydliga färgscheman som kan kopplas till existerande modeller. Det monokromatiska färgschemat som Luleå kommun tillämpar anser vi är väldigt behaglig att titta på, men har svårt att dra slutsatser om huruvida detta beror på typen av färgschema eller färgen som valts. Något som vi ser som positivt med det triadiska färgschemat Karlskrona kommun använder är att de har tilldelat olika färger till olika sektioner, vilket gör dem enkla att identifiera. Det analoga färgschemat Helsingborg kommun använder på sin webbplats går i varma toner, vilket är positivt för denna typ av färgschema. Däremot anser vi att sidan inte har lika hög kontrast som de övriga analyserade webbplatserna.

Luleå kommun och Karlskrona kommun har använt blå som basfärg för sina webbplatser. Detta kan uppfattas som ett bra val då färgen blå är associerad med bland annat tillit, vishet och stabilitet vilket kan antas vara egenskaper som kommuner vill utstråla för att vinna förtroende hos befolkningen.

Helsingborg kommun har använt röd som basfärg för sin webbplats, färgen är intensiv och förknippas ofta med fara, passion, kärlek och styrka. Baserat på Helsingborg kommuns färger verkar de vilja förmedla en känsla av gemenskap mellan folket och kommunen.

Samtliga kommuner använder tydliga typsnitt som är lätta att läsa vilket vi tycker är viktigt för en kommun. Överallt på de analyserade webbplatserna används sans-serif fonter som typsnitt, med undantag för Luleå kommuns brödtext. På brödtexten använder Luleå en serif-font, dock fungerar detta väldigt bra tillsammans med det monokromatiska färgschemat kommunen valt att använda.


Referenser
-----------------------

[Helsingborg kommun](https://helsingborg.se)

[Luleå kommun](https://www.lulea.se)

[Karlskrona kommun](https://www.karlskrona.se)

[Paletton](https://paletton.com)

[Adobe Colors](https://color.adobe.com)

[Analogt färgschema](https://dbwebb.se/guide/design-med-html5-och-css3/analogt)

[Color harmonies](https://www.tigercolor.com/color-lab/color-theory/color-harmonies.htm)

[Color meaning](http://www.color-wheel-pro.com/color-meaning.html)

[Roboto typsnitt](https://fonts.google.com/specimen/Roboto)

[Monochromatic colors](https://www.canva.com/learn/monochromatic-colors)

[Monokromatisk färgschema](https://dbwebb.se/guide/design-med-html5-och-css3/monokromatisk)

[Helvetica typsnitt](https://www.fonts.com/font/linotype/helvetica/story)

[Arial typsnitt](https://www.fonts.com/font/monotype/arial/story)

[Georgia typsnitt](https://www.fonts.com/font/microsoft-corporation/georgia/story)

[Times New Roman typsnitt](https://www.fonts.com/font/monotype/times-new-roman/story)

[Triadiskt färgschema](https://dbwebb.se/guide/design-med-html5-och-css3/triadiskt)

[Design in practice](https://uxmisfit.com/2019/05/21/ui-design-in-practice-colors/)

[Rubik typsnitt](https://fonts.google.com/specimen/Rubik)

Övrigt
-----------------------

Rapport av Gustav Fors [(Me-sida)](http://www.student.bth.se/~gufo19/dbwebb-kurser/design/me/redovisa/htdocs/) och Emma Öhrwall [(Me-sida)](http://www.student.bth.se/~emoh19/dbwebb-kurser/design/me/redovisa/htdocs/)

[^1]: [Helsingborg kommun](https://helsingborg.se)

[^2]: [Luleå kommun](https://www.lulea.se)

[^3]: [Karlskrona kommun](https://www.karlskrona.se)

[^4]: [Paletton](https://paletton.com)

[^5]: [Adobe Colors](https://color.adobe.com)

[^6]: [Analogt färgschema](https://dbwebb.se/guide/design-med-html5-och-css3/analogt)

[^7]: [Color harmonies](https://www.tigercolor.com/color-lab/color-theory/color-harmonies.htm)

[^8]: [Color meaning](http://www.color-wheel-pro.com/color-meaning.html)

[^9]: [Roboto typsnitt](https://fonts.google.com/specimen/Roboto)

[^10]: [Monochromatic colors](https://www.canva.com/learn/monochromatic-colors)

[^11]: [Monokromatisk färgschema](https://dbwebb.se/guide/design-med-html5-och-css3/monokromatisk)

[^12]: [Helvetica typsnitt](https://www.fonts.com/font/linotype/helvetica/story)

[^13]: [Arial typsnitt](https://www.fonts.com/font/monotype/arial/story)

[^14]: [Georgia typsnitt](https://www.fonts.com/font/microsoft-corporation/georgia/story)

[^15]: [Times New Roman typsnitt](https://www.fonts.com/font/monotype/times-new-roman/story)

[^16]: [Triadiskt färgschema](https://dbwebb.se/guide/design-med-html5-och-css3/triadiskt)

[^17]: [Design in practice](https://uxmisfit.com/2019/05/21/ui-design-in-practice-colors/)

[^18]: [Rubik typsnitt](https://fonts.google.com/specimen/Rubik)
